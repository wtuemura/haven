Haven, kendi gizliliklerinden ödün vermeden özel alanlarını ve eşyalarını
korumanın bir yoluna ihtiyaç duyan kişiler için bir uygulamadır.
Herhangi bir Android telefonun cihaz üzerindeki sensörlerini hareket, ses, titreşim ve ışık
dedektörüne dönüştürerek sizi fiziksel alanlarınızdaki beklenmedik misafirler ve işgalcilere
karşı uyarır. İzleme ve cihaz depolamasını Signal ve Tor gibi güvenli iletişim teknolojileriyle
birleştirerek, en kötü türden insanların iş üzerinde yakalanmadan vatandaşları susturmasını
önler. Araştırmacı gazetecileri, insan hakları savunucularını ve zorla kaybedilme riski
altındaki kişileri koruyarak, yeni bir tür sürü bağışıklığı oluşturulur.

## Sensörler aracılığıyla Güvenlik

Haven, sadece hareket veya ses seviyesi tarafından tetiklenen görüntüleri
ve sesleri kaydederek her şeyi cihazınızda yerel olarak depolar. Cihazın
kamerasını görünür hareketi yakalayacak şekilde konumlandırın veya
sadece gürültüleri dinlemek için telefonunuzu dikkat çekmeyecek bir yere
yerleştirin. İzinsiz giriş olaylarının güvenli bildirimlerini anında alın ve
günlük kayıtlarına istediğiniz zaman uzaktan erişin.

Cihaz olay günlüğüne kaydedilen, ölçülebilir değişiklikler için izlenen sensörler:

* İvmeölçer: Telefonun hareketi ve titreşimi
* Kamera: Ön veya arka kameradan telefonun görünür çevresindeki hareket
* Mikrofon: Ortamdaki sesler
* Işık sensörü: Ani ışık değişiklikleri tarafından tetiklenir
* Güç: Cihazın fişinin çekildiğini, pilinin bittiğini veya kapatıldığını tespit et

## Proje Ekibi

Haven, Guardian Project ile prototip aşamasını cömertçe finanse
eden Freedom of the Press Foundation arasında bir iş birliğidir. Devam eden
çalışma siteleri üzerinden finanse edilebilir:
https://freedom.press/donate-support-haven-open-source-project
